# **Zákoník San Andreas**

#### **Platný státní zákoník San Andreas od 14. 8. 2022.**

---

## **Ministerstvo spravedlnosti (Department of Justice)**

**Ministerstvo spravedlnosti (Department of Justice)** je federální výkonný útvar vlády Spojených států pověřený prosazováním federálního práva a výkonem spravedlnosti. V rámci státu San Andreas je nejvyšším orgánem soudní moci a koordinuje činnost soudů a dalších justičních složek.

**Generální prokurátor (Attorney General)** je nejvyšším představitelem ministerstva spravedlnosti. Současným generálním prokurátorem je **Leon Baxter, J.D., Ph.D.**, který složil přísahu dne 27. 6. 2023. 

Po reformě soudnictví v Los Santos (1. 11. 2022) převzalo ministerstvo veškerou soudní moc na území Los Santos. Nyní zde působí **Obvodní soud Los Santos**, který je zastoupen předsedou a místopředsedou.

### **Struktura Ministerstva spravedlnosti:**

1. **Generální prokurátor (Attorney General):** Leon Baxter, J.D., Ph.D.
2. **Zástupce generálního prokurátora (Deputy Attorney General):** Philip Nixon, J.D.
3. **Předseda Obvodního soudu Los Santos:** Liam O’Reilly, J.D.
4. **Pracovníci justiční komory a další právníci:** dle jmenování.

---

## **Zákony a vyhlášky**

### Zákon č. 01/2022
*O organizaci státní správy*

#### **§1 Státní orgány San Andreas**
Stát San Andreas disponuje těmito orgány a správami:
- **Government of State of San Andreas (GSoSA)**
- **Department of Commerce**
- **Department of Labor**
- **Department of Justice**
- **Department of Finance**

#### **§2 Pravomoci vlády San Andreas (GSoSA)**
- Zastupuje a reprezentuje stát San Andreas.
- Jmenuje a odvolává soudce.
- Má pravomoc udělit milost, schválit zákony a udělovat vyznamenání.
- Řídí výběrová řízení do vládních pozic.
- Může měnit strukturu vládních úřadů v případě potřeby.

#### **§3 Ministerstvo obchodu a práce (DoC & DoL)**
- Zabavuje majetek zapojený do trestného činu nebo prokazující neaktivitu.
- Zajišťuje aukce státně zabaveného majetku.
- Zastupuje stát v trestněprávních řízeních.

#### **§4 Ministerstvo spravedlnosti (DoJ)**
Ministerstvo spravedlnosti vykonává tyto funkce:
- Organizuje správní řízení a trestní stíhání.
- Zajišťuje činnost soudů, státních zástupců a krizového řízení.
- Dozoruje bezpečnostní složky a plánuje civilní ochranu.

#### **§5 Ministerstvo financí (DoF)**
- Připravuje návrhy zákonů o měně a financích.
- Organizuje prodej státního majetku ve spolupráci s DoC a DoL.
- Vede účetní záznamy státu.

---

## **Ústava Spojených států - Dodatky**

### **První dodatek:**
- Zaručuje svobodu náboženského vyznání, projevu, tisku, shromažďování a podávání petic.

### **Druhý dodatek:**
- Chrání právo držet a nosit zbraně.

### **Čtvrtý dodatek:**
- Zakazuje neoprávněné prohlídky a zabavení věcí bez soudního povolení.

### **Pátý dodatek:**
- Stanovuje pravidla pro obžalobu, zaručuje spravedlivý proces a zakazuje dvojí stíhání.

### **Šestý dodatek:**
- Chrání právo na rychlý a veřejný proces, právo na obhájce a konfrontaci svědků.

---

## Zákon č. 10/2022  
*Lidská práva*  

### ČÁST PRVNÍ - ZÁKLADNÍ PRÁVA A SVOBODY  

#### ČLÁNEK 1
1. Všichni lidé se rodí svobodní a rovní v důstojnosti a právech. Jsou obdařeni rozumem a svědomím a mají vzájemně jednat v duchu bratrství.  

#### ČLÁNEK 2 
1. Každý má všechna práva a všechny svobody vyhlášené v této deklaraci, bez ohledu na rasu, barvu, pohlaví, jazyk, náboženství, politické nebo jiné smýšlení, národnostní nebo sociální původ, majetek, rod nebo jiné postavení.  
2. Žádný rozdíl nebude činěn na základě politického, právního nebo mezinárodního postavení země nebo území, ke kterému osoba patří, zda je to země nebo území nezávislé, poručnické, nesamosprávné nebo podrobené jakémukoliv jinému omezení suverenity.  

#### ČLÁNEK 3 
1. Každý má právo na život, svobodu a osobní bezpečnost.  

#### ČLÁNEK 4 
1. Nikdo nesmí být držen v otroctví nebo v nevolnictví, všechny formy otroctví a obchodu s otroky jsou zakázány.  

#### ČLÁNEK 5
1. Nikdo nesmí být mučen nebo podroben krutému, nelidskému nebo ponižujícímu zacházení nebo trestu.  

#### ČLÁNEK 6
1. Každý má právo, aby byl všude uznán jeho právní status.  

#### ČLÁNEK 7 
1. Všichni jsou si před zákonem rovni a mají právo na stejnou zákonnou ochranu bez jakékoliv diskriminace. Všichni mají právo na stejnou ochranu proti jakékoli diskriminaci, která porušuje tuto deklaraci, a proti jakémukoliv podněcování k takové diskriminaci.  

#### ČLÁNEK 8 
1. Každý má právo na účinnou ochranu příslušnými vnitrostátními soudy proti činům porušujícím základní práva, která mu přiznává ústava nebo zákon.  

#### ČLÁNEK 9 
1. Nikdo nesmí být svévolně zatčen, zadržen nebo vyhoštěn.  

#### ČLÁNEK 10  
1. Každý má stejné právo, aby byl spravedlivě a veřejně vyslechnut nezávislým a nestranným soudem, který rozhoduje o jeho právech a povinnostech a o jakémkoli trestním obvinění vzneseném proti němu.  

#### ČLÁNEK 11 
1. Každý, kdo je obviněn z trestného činu, má právo, aby byl považován za nevinného, dokud není zákonným postupem prokázána jeho vina ve veřejném procesu, při kterém měl všechny záruky nezbytné pro jeho obhajobu.  
2. Nikdo nesmí být shledán vinným ze spáchání jakéhokoliv trestného činu spočívajícího v řízení nebo opomenutí, které v době, kdy bylo spácháno, nebylo trestným činem podle vnitrostátního nebo mezinárodního práva. Rovněž nesmí být uložen těžší trest než trest, který mohl být uložen v době, kdy byl trestný čin spáchán.  

---  
## Zákon č. 11/2022
*Povinnosti občana*

### ČÁST PRVNÍ - ZÁKLADNÍ POVINNOSTI

- Následující body jsou základní povinnosti osob které se nachází na území spadajícím pod jurisdikci San Andreas, které mají platnost ve všech situacích:

a) na žádost úřední osoby prokázat svou totožnost pomocí jakéhokoliv právně uznávaného dokladu.

b) poslechnout pokyny vydané úřední osobou

c) podrobit se testu na zjištění přítomnosti omamných a psychotropních látek v organismu.

d) podrobit se testu na zjištění přítomnosti alkoholu v organismu.

e) poskytnout nezbytnou první zdravotní pomoc.

f) dodržovat zákoník státu San Andreas, který nabyl účinnosti dne 02/06/2022 ve 20:22 hodin.

g) mít ve svém držení všechny nezbytné doklady umožňující legální vstup na území nebo pobyt na území státu San Andreas.

h) respektovat veřejný pořádek a dodržovat veškerá nařízení vydaná státem San Andreas, která slouží k ochraně veřejného zájmu a bezpečnosti.

---  

## Zákon č. 1/2024
*Zákon o trestných činech a přestupcích*

### **§ 1 Trestný čin**

1. Trestným činem je protiprávní čin, který zákon označuje za trestný.
   
2. K trestní odpovědnosti za trestný čin je třeba úmyslného zavinění, nestanoví-li zákon výslovně, že postačí zavinění z nedbalosti.

#### **Zavinění**

### **§ 2 Úmysl**

1. Trestný čin je spáchán úmyslně, jestliže pachatel

  a) chtěl způsobem uvedeným v zákoně porušit nebo ohrozit zájem chráněný zákonem, nebo
  
  b) věděl, že svým jednáním může takové porušení nebo ohrožení způsobit, byl s tím srozuměn.
  
**2.** Srozuměním se rozumí i smíření pachatele s tím, že způsobem uvedeným v zákoně může porušit nebo ohrozit zájem chráněný zákonem.

### **§ 3 Nedbalost**
1. Trestný čin je spáchán z nedbalosti, jestliže pachatel
   
  a) věděl, že může způsobem uvedeným v zákoně porušit zájem chráněný takovým zákonem, ale spoléhal, že takové porušení nezpůsobí, nebo
  
  b) nevěděl, že svým jednáním může takové porušení způsobit, ač o tom vědět měl a mohl.
  
3. Trestný čin je spáchán z hrubé nedbalosti k zájmům chráněným trestním zákonem.


### **§ 4 Přestupek**

- Přestupkem je zaviněné jednání, které porušuje nebo ohrožuje zájem společnosti a je za přestupek výslovně označeno v tomto nebo jiném zákoně.

**Zavinění**

### **§ 5**
- K odpovědnosti za přestupek postačí zavinění z nedbalosti, nestanoví-li zákon výslovně, že je třeba úmyslného zavinění.

### **§ 6**

1. Přestupek je spáchán z nedbalosti, jestliže pachatel

  a) věděl, že svým jednáním může porušit zájem chráněný zákonem, ale spoléhal na to, že tento zájem neporuší nebo
  
  b) nevěděl, že svým jednáním může porušit zájem chráněný zákonem, ač to vědět měl a mohl.
  
2. Přestupek je spáchán úmyslně, jestliže pachatel
   
  a) chtěl svým jednáním porušit zájem chráněný zákonem nebo
  
  b) věděl, že svým jednáním může ohrozit zájem chráněný zákonem.
  
3. Jednáním se rozumí i opomenutí takového konání, k němuž byl pachatel povinen.


### **§ 7 Ublížení na zdraví**

1. Ublížením na zdraví se rozumí porušení normálních tělesných nebo duševních funkcí za pomocí zbraně, nikoli jen po krátkou dobu. 

2. Za ublížení na zdraví podle odstavce 1) se pachateli ukládají tresty, jak následuje:
   
a) Za neúmyslné ublížení na zdraví s použitím zbraně se trestá odnětím svobody od 1 roku do 2 let.

b) Za úmyslné ublížení na zdraví s použitím zbraně se trestá odnětím svobody od 2 let do 5 let a pokutou do výše 3.000$.

c) Za úmyslné ublížení na zdraví s použitím střelné zbraně se trestá odnětím svobody od 5 let do 10 let a pokutou do výše 5.000$.

d) Za úmyslné ublížení na zdraví proti úřední osobě nebo členům záchranných složek se trestá odnětím svobody od 5 let do 15 let a pokutou do výše 7.000$.


### **§ 8 Napadení**

1. Napadením se rozumí fyzické, verbální nebo psychické napadení jiné osoby.
2. Za napadení podle odstavce 1) se pachateli ukládají tresty, jak následuje:

a) Jednání, které je klasifikováno jako přestupek, se trestá pokutou do výše 2.500$.

b) Přestupek spáchaný vůči úřední osobě je trestán pokutou do výše 4.500$.

c) Čin, který způsobí vážnou újmu na zdraví, je považován za trestný čin, za který hrozí trest odnětí svobody na 1 až 5 let a pokutou do výše 6.000$.


### **§ 9 Vražda**
1. Kdo jiného úmyslně usmrtí, bude potrestán odnětím svobody na dvacetpět let až doživotí.
2. Kdo jiného úmyslně usmrtí s rozmyslem nebo po předchozím uvážení, bude potrestán odnětím svobody na doživotí.
3. Odnětím svobody na doživotí bude pachatel potrestán, spáchá-li čin uvedený v odstavci 1 nebo 2

a) na dvou nebo více osobách,

b) opětovně,

4. Příprava je trestná.


### **§ 10 Nedovolené ozbrojování**

1. Kdo bez povolení vyrobí, sobě nebo jinému opatří nebo přechovává střelnou zbraň nebo její části nebo díly nebo ve větším množství střelivo, bude potrestán odnětím svobody až na dvě léta, zákazem činnosti nebo propadnutím věci.
2. Kdo neoprávněně přidává, upravuje nebo jinak nakládá s přídavnými zařízeními na zbraň, která nejsou zapsána v kategorii GUR, bude potrestán odnětím svobody na dobu jednoho roku a pokutou do výše 1.500$.


### **§ 11 Únos**

1. Kdo si přivlastní osobu, vezme ji proti její vůli nebo jí jiným způsobem omezuje osobní svobodu, bude potrestán odnětím svobody:

   a) na jeden až tři roky a pokutou do výše 5.000$, pokud nebyl čin spáchán za účelem transportu osoby,  
   
   b) na jeden až šest let a pokutou do výše 7.000$, pokud čin zahrnuje transport osoby,  
   
   c) na pět až patnáct let a pokutou do výše 10.000$, pokud je čin spáchán vůči zaměstnancům státních institucí v souvislosti s výkonem jejich povolání.

